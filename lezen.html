<!DOCTYPE html>
<html>
<head>
  <meta charset='utf-8' />
  <title>Politieke helden</title>
  <meta name='viewport' content='initial-scale=1,maximum-scale=1,user-scalable=no' />
  <link rel="stylesheet" media="screen" href="https://fontlibrary.org/face/nazi-typewriter" type="text/css"/>
  <link rel="stylesheet" media="screen" href="https://fontlibrary.org/face/cooper-hewitt" type="text/css"/>
  <link rel="stylesheet" href="style.css">
  <div class="topnav">
    <a href="index.html" href="#home">Home</a>
    <a class="active">Lezen</a>
    <a href="luisteren.html">Luisteren</a>
    <a href="kijken.html">Kijken</a>
  </div>
</head>
<body>
    <h1>Politieke helden</h1>
    <h2>Gehaat en vermoord, herinnerd en geroemd</h2>

<p><div>
“De eerste politieke moord in de moderne geschiedenis van Nederland heeft tot ongekende ontzetting geleid.”
Zo opende <i>de Volkskrant</i> op 7 mei 2002 haar voorpagina-artikel <a href="https://images4.persgroep.net/rcs/cQ9QUySC99t0zTYYNv38O555YI8/diocontent/112754717/_crop/0/0/1500/2088/_fitwidth/1240?appId=93a17a8fd81db0de025c8abd1cca1279&quality=0.9">‘Verbijstering na moord Fortuyn’.</a>
De toevoeging van het woord ‘moderne’ was nodig – Pim Fortuyn was immers niet het eerste slachtoffer van een politieke moord in Nederland.
Ruim 300 jaar eerder, op 20 augustus 1672, pleegde in Den Haag een woedende menigte een dubbele politieke moord, die qua gruwelijkheid meer de naam ‘lynchpartij’ verdiende.
</div></p>

<p><div>
Tijdens de zeventiende eeuw raakt de Nederlandse Republiek bij diverse oorlogen betrokken.
Zolang deze op zee worden uitgevochten, weet de Nederlandse vloot zich aardig staande te houden.
De ellende begint pas echt wanneer in 1672 de Franse troepen vanuit het oosten de Republiek binnenvallen en in razend tempo de ene stad na de andere veroveren.
Het gevolg is paniek in de Republiek. Hoe kon dit gebeuren? En hoe nu verder?
</div></p>

<p><div>
Zoals vaker gebeurt in miserabele tijden, gaat het volk boosaardig op zoek naar een zondebok.
Daarbij kunnen twee groepen lijnrecht tegenover elkaar belanden.
Zo ook hier: de aloude rivaliteit tussen de ‘staatsgezinden’ en de ‘prinsgezinden’ laait op.
De prinsgezinden wijzen Johan de Witt, leider van de staatsgezinden en raadspensionaris van Holland, en diens broer Cornelis, ruwaard van de heerlijkheid Putten, als zondebokken aan.
Johan wordt ervan verdacht samen te willen werken met de Fransen en over Cornelis gaat het gerucht rond dat hij prins Willem III, boegbeeld van de prinsgezinden, wil vermoorden.
</div></p>

<p><div>
Dit gerucht zorgt ervoor dat Cornelis wordt gearresteerd, opgesloten, gemarteld en uiteindelijk veroordeeld tot levenslange verbanning.
Als zijn broer Johan hem op 20 augustus komt bezoeken in de Gevangenpoort, grijpt een boze menigte haar kans.
De broers worden naar buiten gesleurd, mishandeld en uiteindelijk gedood door het volk.
Maar dan is het nog niet voorbij: iedereen krijgt de gelegenheid om te doen wat men wil met de twee lijken.
De lijken worden gruwelijk verminkt, waarna beide lichamen worden opgehangen aan een galg.
Kunstschilder Jan de Baen heeft het resultaat van de slachtpartij vastgelegd in een <a href="http://hdl.handle.net/10934/RM0001.COLLECT.5873">schilderij.</a>
</div></p>

<div class="img-zoom-container">
  <img id="Allegorie" src="allegorie.jpg" width="300" height="240" alt="Allegorie">
  <div id="Zoomallegorie" class="img-zoom-result"></div>
</div>

<p><div>
Veel andere kunstenaars raken ook geïnspireerd door de gruwelijke gebeurtenis.
Graveur Coenraet Decker vervaardigt een prent met de titel ‘Op en Ondergang der Grooten’.
Daarop zit Vader Tijd peinzend aan een tafel vol met objecten die herinneren aan politieke moorden.
De portretten van Johan en Cornelis de Witt zijn afgebeeld, en in de linkerbovenhoek is het portret van Johan van Oldebarnevelt, voormalige raadspensionaris, te zien.
Zijn terechtstelling en dood in 1619 werd ook door velen als politieke moord gezien.
Zo ook door dichter Joost van den Vondel, die er een toneelstuk over schreef: <i>Palamedes of Vermoorde Onnozelheyt</i> – een titel die je ook op de prent van Decker terug kunt vinden.
Zo wordt in de prent de herinnering aan politieke moorden van toen en nu levend gehouden. 
</div></p>

<p><div>
Op 6 mei 2017 werd herdacht dat Pim Fortuyn vijftien jaar geleden werd vermoord.
En op 20 augustus 2018 werd in Dordrecht herdacht dat de gebroeders De Witt 346 jaar geleden werden gelyncht.
Politieke helden kunnen worden gehaat en gedood, maar ook herinnerd en geroemd.
Dat blijkt niet alleen uit de prent van Decker, maar ook uit de eenentwintigste herdenkingen van vermoorde politici.
</div></p>

</body>
</html>