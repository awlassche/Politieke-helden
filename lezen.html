<!DOCTYPE html>
<html>
<head>
  <meta charset='utf-8' />
  <title>Politieke helden</title>
  <meta name='viewport' content='initial-scale=1,maximum-scale=1,user-scalable=no' />
  <link rel="stylesheet" media="screen" href="https://fontlibrary.org/face/nazi-typewriter" type="text/css"/>
  <link rel="stylesheet" media="screen" href="https://fontlibrary.org/face/cooper-hewitt" type="text/css"/>
  <link rel="stylesheet" href="style.css">
  <div class="topnav">
    <a href="index.html" href="#home">Home</a>
    <a class="active">Lezen</a>
    <a href="luisteren.html">Luisteren</a>
    <a href="kijken.html">Kijken</a>
  </div>
</head>
<body>
   
<p><div>
“De eerste politieke moord in de moderne geschiedenis van Nederland heeft tot ongekende ontzetting geleid.”
De <a href="https://images4.persgroep.net/rcs/cQ9QUySC99t0zTYYNv38O555YI8/diocontent/112754717/_crop/0/0/1500/2088/_fitwidth/1240?appId=93a17a8fd81db0de025c8abd1cca1279&quality=0.9">voorpagina</a> van <i>de Volkskrant</i> liet er op 7 mei 2002 geen misverstand over bestaan: de moord op LPF-politicus Pim Fortuyn had Nederland verbijsterd.
Maar dit was niet de eerste moord die in de politieke geschiedenis van Nederland plaatsvond.
Ruim 300 jaar eerder, op 20 augustus 1672, pleegde in Den Haag een woedende menigte een dubbele politieke moord, die qua gruwelijkheid meer de naam ‘lynchpartij’ verdiende.
Politieke moorden zijn dus van alle tijden. De manier waarop de moord herinnerd wordt, is echter wat het pas echt interessant maakt.</div></p>

<p><div>
Terug naar dat roemruchte jaar 1672.
Ook al bevinden we ons in de tweede helft van de schijnbaar glorieuze Gouden Eeuw, aan het Rampjaar 1672 valt weinig schitterends te ontdekken.
De Nederlandse Republiek is in oorlog met diverse landen, de vloot is zwaar beschadigd, akkers zijn platgebrand, het volk lijdt honger, en de een na de andere stad wordt door vijandelijke Franse troepen veroverd.
Onvrede, boosheid en paniek steken de kop op in de Lage Landen: hoe kon dit gebeuren? Wie heeft het zover laten komen? En: hoe nu verder?
Het volk gaat op zoek naar een zondebok, en deze wordt gevonden in raadspensionaris Johan de Witt.
Deze man zit er veel te warmpjes bij naar een ieders zin, en daarnaast wordt hij er ook nog eens van verdacht samen te willen werken met de Fransen.
Ook Johans broer, Cornelis de Witt, moet het ontgelden: over hem gaat zelfs het gerucht rond dat hij prins Willem III wil vermoorden.
</div></p>

<p><div>
<img src="allegorie.jpg" style="float:right;width:30px,height:40px"> Dit gerucht zorgt ervoor dat Cornelis wordt gearresteerd, opgesloten, gemarteld en uiteindelijk veroordeeld tot levenslange verbanning.
Als zijn broer Johan hem op 20 augustus komt bezoeken in de Gevangenpoort, grijpt een boze menigte haar kans.
De broers worden naar buiten gesleurd, mishandeld en uiteindelijk gedood door het volk.
Maar dan is het nog niet voorbij: iedereen krijgt de gelegenheid om te doen wat men wil met de twee lijken.
De lijken worden gruwelijk verminkt, waarna beide lichamen worden opgehangen aan een galg.
Kunstschilder Jan de Baen heeft het resultaat van de slachtpartij vastgelegd in een <a href="http://hdl.handle.net/10934/RM0001.COLLECT.5873">schilderij.</a>
Veel andere kunstenaars raken ook geïnspireerd door de gruwelijke gebeurtenis.
Graveur Coenraet Decker vervaardigt een prent met de titel ‘Op en Ondergang der Grooten’.
Daarop zit Vader Tijd peinzend aan een tafel vol met objecten die herinneren aan politieke moorden.
De portretten van Johan en Cornelis de Witt zijn afgebeeld, en in de linkerbovenhoek is het portret van Johan van Oldebarnevelt, voormalige raadspensionaris, te zien.
Zijn terechtstelling en dood in 1619 werd ook door velen als politieke moord gezien.
Zo ook door dichter Joost van den Vondel, die er een toneelstuk over schreef: <i>Palamedes of Vermoorde Onnozelheyt</i> – een titel die je ook op de prent van Decker terug kunt vinden.
Zo wordt in de prent de herinnering aan politieke moorden van toen en nu levend gehouden. 
</div></p>

<p><div>
Op 6 mei 2017 werd herdacht dat Pim Fortuyn vijftien jaar geleden werd vermoord.
En op 20 augustus 2018 werd in Dordrecht herdacht dat de gebroeders De Witt 346 jaar geleden werden gelyncht.
Politieke helden kunnen worden gehaat en gedood, maar ook herinnerd en geroemd.
Dat blijkt niet alleen uit de prent van Decker, maar ook uit de eenentwintigste herdenkingen van vermoorde politici.
</div></p>

</body>
</html>